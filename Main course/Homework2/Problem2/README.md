# Problem 2

За да елиминира ръчното броене на бюлетини и неработещите машини за гласуване, държавата е поръчала на вас да направите софтуер, който да брои и сумира автоматично гласовете на всяка партия от всички секции в страната и чужбина.

(За целите на задачата, приемаме, че в страната има само три партии с имената PARTY1, PARTY2, PARTY3.)

Новите машини за гласуване ще съхраняват бройките получени гласове в текстов файл със следния формат:

<pre>
{SECTION1_PARTY1_VOTES} {SECTION1_PARTY2_VOTES} {SECTION1_PARTY3_VOTES}
{SECTION2_PARTY1_VOTES} {SECTION2_PARTY2_VOTES} {SECTION2_PARTY3_VOTES}
{SECTION3_PARTY1_VOTES} {SECTION3_PARTY2_VOTES} {SECTION3_PARTY3_VOTES}
{SECTION4_PARTY1_VOTES} {SECTION4_PARTY2_VOTES} {SECTION4_PARTY3_VOTES}
...
</pre>

т.е. един ред пази гласовете, получени в една изборна секция, като на всеки ред с един интервал са отделени цели числа, представляващи бройката гласове за съответната партия в тази секция (по 3 цели числа на ред, понеже имаме 3 партии).

Пример за тесктови данни във файл с такъв формат:

5 1 2 <br>
6 10 12 <br>
20 24 8 <br>
14 15 18 <br>
5 10 0

Тези данни ни казват, че в секция първа има постъпили 5 гласа за PARTY1, 1 глас за PARTY2 и 2 гласа за PARTY3; в секция втора има по 6, 10 и 12 гласа за съответните партии и т.н. Общо секциите, от които има информация в този файл са 5 на брой.

От вас се изисква да създадете два класа - `SectionVotes` и `ElectionResultsDatabase`.

### `SectionVotes`

Класът трябва да пази информация за подадените гласове за всяка от партиите в една изборна секция. Трябва да съдържа:

*	Конструктор с 3 параметъра - гласовете в тази секция за PARTY1, PARTY2 и PARTY3 съответно
*	int votesForParty(Party) const - връща колко гласове е събрала дадената партия в тази секция 

За да може тази информация да бъде лесно прочетена или записана във файл с формат като горепосочения, трябва да бъдат предефинирани операторите `<<` и `>>` за работа със съответните потоци.

### `ElectionResultsDatabase`

Класът трябва да борави с файлове с формат като горепосочения и да пази информация за всички постъпили гласове във всички секции. Има следните методи:
*	void addResultsFromFile(const char* filename): Прочита информация, съдържаща се във файл с име `filename` и с формат като горепосочения.
    *	Не трябва да се трие вече съществуващата информация в класа, а само да се добавя към нея
    *	Съдържанието на файла не трябва да бъде променяно по никакъв начин
    *	Очаквайте файловете да бъдат само с коректно форматирани данни
    *	int votesForParty(Party) const: Връща колко гласове общо е събрала дадената партия
*	Party winningParty() const: Връща партията с най-много гласове от изборите.
    *	Ако PartyX и PartyY (X < Y) имат еднакъв брой гласове, то в този случай се очаква да върне PartyX
*	int numberOfSections() const: Връща от колко изборни секции има информация за гласуването

За лесната работа с този тип файлове, чийто формат е посочен по-горе в условието, трябва и да се предифинират операторите `<<` и `>>` за работа със съответните потоци:
*	Операторът за четене от поток не трябва да изтрива съществуващите данни в класа, а само добавя прочетените такива от целия поток.
*	Операторът за писане в поток трябва да копира в потока абсолютно всички данни, пазещи се в класа, във формат като горепосочения.
